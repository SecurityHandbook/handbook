Počítačová bezpečnost je v dnešní době velmi důležitá, ale bohužel stále často podceňovaná. Mnoho lidí stále nechápe, proč by se tímto tématem měli zabývat.

Bezpečnost je faktor lidského života, kterým se člověk každý den zabývá &ndash; svojí fyzickou bezpečností. Neleze po skalách nezajištěný, jelikož vidí a plně si uvědomuje, že by to mohlo mít fatální následky. Co již ovšem tak dobře nevidí nebo ignoruje, je fakt, nakolik každodenně spoléhá na chytrá zařízení. Čističky vod, chytrá auta, chytré lednice, zabezpečení objektů, správa financí, komunikace,... Přitom napadení a dysfunkce těchto zařízení by mohla mít stejně fatální následky. Je proto důležité, aby lidé začali počítačovou bezpečnost vnímat jako faktor jejich každodenního života, stejně jako svoji fyzickou bezpečnost.

Žádné zařízení nikdy nemůže být 100% bezpečné, jelikož v jeho zabezpečení figuruje příliš mnoho faktorů (fyzické zabezpečení, HW, SW, uživatelský komfort). Bezpečnost je vždy o kompromisu. V FAQ se pokusíme dosáhnout co nejvyššího zabezpečení s co nejnižší ztrátou uživatelského komfortu.

Jednotlivé sekce FAQ jsou pravidelně aktualizovány jedenkrát za půl roku. Aktualizace se občas může opozdit &ndash; mějte prosím na vědomí, že FAQ je volnočasová činnost &ndash; a nemusí nutně přinést viditelné změny ve všech kapitolách.
