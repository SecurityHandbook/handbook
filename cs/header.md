Počítačová bezpečnost je v dnešní době kritickou – byť bohužel často podceňovanou – záležitostí. Uživatelé nezřídka nechápou, proč by se tímto tématem měli zaobírat. *Bezpečnost* je všudypřítomný faktor lidského života, který lidé standardně vnímají v jedné rovině: jejich **fyzické bezpečnosti**. Člověk například zpravidla neleze po skalách nezajištěný, jelikož vidí spojená rizika případné fatální následky. **Počítačová bezpečnost** je z velké části abstraktní pojem, kde spojená rizika a případné fatální následky nejsou okem viditelná a jejich zobrazení vyžaduje nemalou dávku lidské představivosti. Tato vlastnost spolu s nedostatečnou osvětou tvoří hlavním důvod, proč uživatelé nechápou, že *zanedbaná počítačová bezpečnost pro ně může znamenat stejně fatální následky, jako zanedbaná fyzická bezpečnost*.

Naše společnost z velké míry závisí na počítačových systémech a chytrých zařízeních – např. čističky vod, produkce potravin či léků, chytrá auta, zabezpečení objektů, vojenské systémy, správa financí, osobní komunikace,&#8230; A tento vliv již zřejmě bude pouze stoupat. V případě napadení čističky vod může útočník efektivně otrávit celé město, v případě napadení chytrého vozu mohou být následky pro cestující fatální. Nicméně i napadení osobního zařízení, extrakce a případné zveřejnění nalezených intimních dat mohou mít likvidační dopady. Je proto nezbytné, **aby každý přijal počítačovou bezpečnost jako faktor svého každodenního života** a postavil na úroveň své fyzické bezpečnosti.

Žádné zařízení nikdy nemůže být 100% bezpečné, v procesu jeho zabezpečení figuruje příliš mnoho proměnných faktorů (fyzické zabezpečení, HW, SW, uživatelský komfort,&#8230;). Bezpečnost je vždy o kompromisu. Sekce této příručky se soustředí na dosáhnutí co nejefektivnějšího zabezpečení za co nejnižší ztráty uživatelského komfortu. Pokud by všichni dodržovali zmíněné rady a aplikovaly nastíněné postupy, napadení uživatelských zařízení by se stalo výrazně složitějším a v důsledku dražším.
